# 🧑‍💼 Pracovné Právo (Labor law)
## § Zákony a Právne Predpisy 
1. [Zákon 311/2001 Z. z. o (**Zákonník Práce ZK**)](https://www.slov-lex.sk/pravne-predpisy/SK/ZZ/2001/311/vyhlasene_znenie.html)  
    - (5 článkov, 11 častí, 256 paragrafov), účinnosť o: 01.06.2023, vyhlásené od: 08.08.2001
2. [Zákon 1/2023 Z. z., ktorým sa dopĺňa zákon č. 311/2001 Z. z. Zákonník práce](https://www.slov-lex.sk/pravne-predpisy/SK/ZZ/2023/1/20230601.html) 
    - (2 články, 11 častí, 256 paragrafov), účinnosť o: 01.06.2023, vyhlásené od: 04.01.2023

## 🆕 Novinky 1/2023
- 🆘 § 96 **Za každú hodinu neaktívnej časti pracovnej pohotovosti mimo pracoviska** patrí zamestnancovi náhrada n**ajmenej 20 % minimálnej mzdy v eurách za hodinu** podľa osobitného predpisu 
- 🛒 § 122a **Mzdové zvýhodnenie za prácu v sobotu **
    - Zamestnancovi patrí za **prácu v sobotu** popri **dosiahnutej mzde za každú hodinu práce v sobotu** mzdové zvýhodnenie najmenej **v sume 50 % minimálnej mzdy** v eurách za hodinu
    - U zamestnávateľa, u ktorého sa **vzhľadom na povahu práce alebo podmienky prevádzky vyžaduje**, aby sa práca **pravidelne vykonávala v sobotu**, **možno dohodnúť nižšiu sumu mzdového zvýhodnenia** ako podľa odseku 1, **najmenej však 45 % minimálnej mzdy** v eurách za hodinu
- 🥖 § 122b Mzdové zvýhodnenie za prácu v nedeľu
    - Zamestnancovi patrí za **prácu v nedeľu popri dosiahnutej mzde** za každú hodinu práce v nedeľu **mzdové zvýhodnenie najmenej v sume 100 % minimálnej mzdy** v eurách za hodinu   
    - U zamestnávateľa, u ktorého sa vzhľadom na **povahu práce alebo podmienky prevádzky vyžaduje**, aby sa práca **pravidelne vykonávala v nedeľu**, **možno dohodnúť nižšiu sumu mzdového zvýhodnenia** ako podľa odseku 1, najmenej však **90 % minimálnej mzdy** v eurách za hodinu 
- 🌃 § 123 Mzdové zvýhodnenie za nočnú prácu  
    - Zamestnancovi patrí za nočnú prácu popri dosiahnutej mzde **za každú hodinu nočnej práce mzdové** zvýhodnenie najmenej v sume **40 % minimálnej mzdy v eurách za hodinu** podľa osobitného predpisu, a ak ide o zamestnanca vykonávajúceho **rizikovú prácu**, patrí mu mzdové zvýhodnenie **najmenej v sume 50 % minimálnej mzdy** v eurách za hodinu
    - U zamestnávateľa, u ktorého sa vzhľadom na **povahu práce** alebo **podmienky prevádzky vyžaduje**, aby sa **prevažná časť práce vykonávala ako nočná práca**, možno dohodnúť, ak nejde o zamestnanca vykonávajúceho **rizikovú prácu**, **nižšiu sumu mzdového zvýhodneni**a ako podľa odseku 1, **najmenej však 35 % minimálnej mzdy** v eurách za hodinu podľa osobitného predpisu
- 💪 § 124 odsek 3 kompenzácia 20 % minimálnej mzdy v EUR/hod **za sťažený výkon**  
- § 223 ods. 2 zamestnancom, ktorí vykonávajú prácu na základe **dohôd o prácach vykonávaných mimo pracovného pomeru**, patrí **za každú hodinu práce vo sviatok** dohodnutá odmena **zvýšená najmenej o sumu minimálnej mzdy za hodinu** podľa osobitného predpisu 


Dĺžka vykonávania aktivačných prác sa obmedzila, obciam teraz chýbajú pracovníci
Samosprávy preto žiadajú o úpravu zákona.
https://spravy.rtvs.sk/2023/05/dlzka-vykonavania-aktivacnych-prac-sa-obmedzila-obciam-teraz-chybaju-pracovnici
Novela zákona o hmotnej núdzi komplikuje život nejednému starostovi. Po novom trvá takýto pracovný pomer iba pol roka a po uplynutí tohto obdobia si bude musieť pracovník nájsť iný, najlepšie trvalý pracovný pomer. Samosprávy preto žiadajú o úpravu tohto zákona.

Obec Šivetice v Revúckom okrese zamestnáva približne 40 ľudí na aktivačné práce. Na množstvo práce v obci je to však stále málo.

„Ešte potrebujem ľudí, lebo nám treba kosiť tie plochy čo máme, a nemá kto vlastne. Povedali mi, že koľko chcem a nakoniec mi zobrali štyroch na projekt,“ hovorí starosta obce Šivetice Ľudovít Szendrei.

Pracovníci na aktivačných prácach napríklad kosia trávu alebo odvážajú odpad. Po úprave zákona ale trvá takýto pracovný pomer len šesť mesiacov, takže samosprávy si na tieto práce budú musieť zamestnávať ľudí na trvalý pracovný pomer.

„Sme malá dedina, teraz sme dostali podielové dane 1 500 eur, tak nemáme ani na elektriku a nie ešte na zaplatenie sekretárky, riaditeľky škôlky, tak neviem čo bude,“ obáva sa Szendrei.

„Treba odvody, treba ich platiť a to nie je maličká položka. Dokážeme tieto práce zabezpečiť, ale bude nás to stáť nemalé finančné prostriedky. A tie musíme niekde zohnať,“ vyhlásil starosta obce Chtelnica Ján Horváth.

Desaťtisíce ľudí bez práce
Aktuálne zmluvy s aktivačnými pracovníkmi vypršia samosprávam v septembri. Podľa Združenia miest a obcí Slovenska môže zostať bez práce približne 20-tisíc ľudí.

„Doteraz mali nárok všetci. Teraz budú mať nárok iba tí obyvatelia obce, dlhodobo nezamestnaní, ktorých schvália na úrade práce a to už nebude v plnej výške ako doteraz,“ upozorňuje predsedníčka Sekcie soc. vecí a margin. skupín ZMOS Božena Kováčová.

Novela zákona o hmotnej núdzi platí od 1. apríla. Cieľom tejto novely je podľa ministerstva práce zefektívniť systém nezamestnaných a zrýchliť ich uplatnenie na trhu práce.

„Zmeny v zákone tento postup zjednodušili. Ponúkajú nové možnosti, aby sa nezamestnaní mohli zamestnať za lepších podmienok,“ tvrdí hovorkyňa ministerstva práce Eva Rovenská.

Združenie miest a obcí Slovenska verí, že na jeseň – po parlamentných voľbách – prijmú novú novelu zákona, ktorá tento problém čiastočne vyrieši.
